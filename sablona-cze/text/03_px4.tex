\chapter{PX4 autopilot}

PX4 je profesionální autopilot, vyvinutý světovými vývojáři z průmyslu a akademické obce a podporovaný aktivní celosvětovou komunitou. Pohání všechny druhy modelů od závodních a nákladních dronů až po pozemní vozidla a ponorky. 

\section{Architektura PX4}

PX4 firmware se skládá ze dvou hlavních vrstev:
\begin{itemize}
    \item Flight stack (letový zásobník)
    \begin{itemize}
        \item Letový zásobník je systém pro odhad a řízení letu.
    \end{itemize}
    \item PX4 middleware
    \begin{itemize}
        \item PX4 middleware je obecná robotická vrstva, která podporuje jakýkoli typ autonomního robota a poskytuje interní/externí komunikaci a integraci s hardware.
        \item Middleware navíc obsahuje simulační vrstvu, která umožňuje spuštění letového kódu PX4 na desktopovém operačním systému a ovládání počítačem modelovaného vozidla v simulovaném prostoru.
    \end{itemize}
\end{itemize}
\hfill \break
Všechny podporované typy vozidel (drony, letadla, čluny, rovery, ponorky atd.) sdílejí jedinou kódovou základnu, která má následující vlastnosti: \cite{PX4docs}

\begin{itemize}
    \item Veškerá funkčnost je rozdělena na vyměnitelné a opakovaně použitelné komponenty
    \item Komunikace probíhá pomocí asynchronního předávání zpráv
    \item Systém se dokáže vypořádat s různou pracovní zátěží
\end{itemize}
\hfill \break
Na obrázku \ref{fig:PX4_Arch} je zobrazen diagram, který poskytuje podrobný přehled stavebních bloků PX4. Horní část diagramu obsahuje middlewarové bloky, zatímco spodní část zobrazuje komponenty letového zásobníku (\textit{flight stack}).

Moduly spolu komunikují prostřednictvím sběrnice \textit{publish-subscribe} s názvem \textit{uORB}. Hlavní výhody schématu \textit{publish-subscribe} v PX4 jsou následující:

\begin{itemize}
    \item Systém je asynchronní a aktualizuje se okamžitě, když jsou k dispozici nová data
    \item Všechny operace a komunikace jsou plně paralelní
    \item Systémová komponenta může zpracovávat data odkudkoli (globální datový prostor)
\end{itemize}

\begin{figure}[!ht]
    \begin{center}
        \includegraphics[scale=0.44]{obrazky/PX41}
    \end{center}
    \caption[Komplexní strukturální architektura PX4 software]{Komplexní strukturální architektura PX4 software \cite{PX4docs}.}
    \label{fig:PX4_Arch}
\end{figure}

\subsection{Systém s PX4 řídící jednotkou}

Na obrázku \ref{fig:PX4_FC} je naznačená architektura systému založeného na řídící jednotce (\textit{flight controller}). Řídící jednotka zabezpečuje sběr dat ze senzorů, ovládání akčních členů dronu (pohony, serva, ...), řízení dronu na základě dat ze senzorů a povelů z RC rádia a v neposlední řadě stabilizaci dronu.

Do systému PX4 je možné zasílat povely z pozemní stanice (\textit{Ground Station}) přes protokol \textit{MAVlink} pomocí telemetrické rádiové soupravy.

\begin{figure}[!ht]
    \begin{center}
        \includegraphics[scale=0.36]{obrazky/PX42}
    \end{center}
    \caption[Jednoduchý systém založený na řídící jednotce s PX4 firmware]{Jednoduchý systém založený na řídící jednotce s PX4 firmware \cite{PX4docs}.}
    \label{fig:PX4_FC}
\end{figure}

\subsection{Systém s PX4 řídící jednotkou a počítačem pro řízení mise}

Na obrázku \ref{fig:PX4_FC_PC} je zobrazená architektura systému PX4 založeného na řídící jednotce a palubním počítači pro řízení mise. Řídící jednotka zabezpečuje sběr dat ze senzorů a ovládání akčních členů dronu (pohony, serva, ...). Komunikaci mezi řídící jednotkou a palubním počítači zabezpečuje protokol MAVlink, nebo \acs{RTPS} (\acl{RTPS}).

Palubní počítač pro řízení mise poskytuje pokročilé funkce, jako jsou například vyhýbání se objektům. Obvyklým operačním systémem je Linux s ROS (ROS 2) z důvodu, podpory knihoven na předcházení kolizím a z důvodu, že ROS 2 a PX4 využívají pro komunikaci s okolím stejný komunikační \acs{DDS} (\acl{DDS}) middleware.

\begin{figure}[!ht]
    \begin{center}
        \includegraphics[scale=0.37]{obrazky/PX43}
    \end{center}
    \caption[Systém založený na PX4 řídící jednotce a palubním počítači pro řízení mise]{Systém založený na PX4 řídící jednotce a palubním počítači pro řízení mise \cite{PX4docs}.}
    \label{fig:PX4_FC_PC}
\end{figure}

\section{Licence}

Kód PX4 je zdarma k použití a úpravě za podmínek permisivní licence \textit{BSD 3-clause license} \cite{BSDlicense}.

Redistribuce a použití ve zdrojové a binární formě, s úpravami nebo bez nich, jsou povoleny za předpokladu, že jsou splněny následující podmínky:

1. Redistribuce zdrojového kódu musí obsahovat výše uvedenou poznámku o autorských právech, tento seznam podmínek a následující prohlášení o vyloučení odpovědnosti.

2. Redistribuce v binární formě musí reprodukovat výše uvedenou poznámku o autorských právech, tento seznam podmínek a následující prohlášení o vyloučení odpovědnosti v dokumentaci a/nebo jiných materiálech dodávaných s distribucí.

3. Jméno držitele autorských práv ani jména jeho přispěvatelů nesmí být použita k podpoře nebo propagaci produktů odvozených z tohoto software bez předchozího výslovného písemného povolení.

\section{Letové režimy PX4}
\label{sec:letRez}

Letové režimy určují chování PX4 autopilota a tím výrazně ovlivňují vlastnosti dronu během letu. Režimy poskytují uživateli různé úrovně pomoci autopilota od automatizace jednoduchých úkolů, jako je vzlet nebo přistání až po komplexní řízení autonomní mise.

Přepínat mezi letovými režimy je možné pomocí pozemní stanice v software QGroundControl, pomocí nadřazeného počítače pro řízení mise, nebo pomocí dálkového ovladače. \cite{PX4docs} %Obrázek \ref{fig:LETREZ} zobrazuje logiku přepínání letových režimů v řídící jednotce s firmware PX4. 

\subsection{Manuální režimy}

V manuálních režimech má uživatel přímou kontrolu nad dronem pomocí RC ovladače. Pohyb vozidla vždy následuje pohyb páky, ale úroveň nebo typ odezvy se mění v závislosti na letovém režimu. Pro multikoptéry existují 2 manuální režimy:

\subsubsection{Stabilized}

Vstupy z RC vysílačky se interpretují jako příkazy o uhlu náklonu, úhlu sklonu a rychlosti stáčení. Příkaz z plynové páky je předán přímo do výstupního směšovače. Autopilot reguluje náklon dronu na nulu, když jsou páky na RC vysílači vycentrovány. V tomto režimu se poloha může měnit vlivem větru.

\subsubsection{Acro}

Vstupy z RC vysílačky se interpretují jako příkazy o míře naklánění, sklánění a stáčení. Pokud jsou páky na RC vysílačce vycentrovány, náklon multikoptéry se nezmění. Tento režim umožňuje lepší manévrovatelnost dronu, ale zároveň vyžaduje větší letecké zručnosti pilota.

\subsection{Asistované režimy}

Asistované režimy jsou také ovládány uživatelem, ale nabízejí určitou úroveň autonomní pomoci (držení polohy nebo směru). Asistované režimy často značně usnadňují získání nebo obnovení řízeného letu.

\subsubsection{Altitude control}

Vstupy naklápění, sklonu a stáčení jsou stejné jako při stabilizovaném režimu. Vstup plynové páky na RC vysílači indikuje rychlost stoupání nebo klesání. Při vycentrované plynové páce RC vysílačky dron udržuje konstantní výšku.
        
\subsubsection{Position control}

Vstupy naklápění a sklonu z RC vysílačky ovládají rychlost  otáčení v daných osách. Plynová páka má stejnou funkci jako v \textit{altitude mode}. Z toho vyplývá, že pozice dronu v osách \textit{X}, \textit{Y}, \textit{Z} je při vycentrovaných pákách RC vysílače udržována stabilní i při nepříznivých povětrnostních podmínkách.

\subsection{Autonomní režimy}

Autonomní módy vyžadují od pilota jenom malý, nebo žádný zásah do řízení dronu. Orientace a rychlosti ve všech osách jsou řízeny autopilotem.

PX4 autopilot může ovládat dron v těchto autonomních leteckých režimech: \cite{PX4docs}

\noindent\textbf{Take Off}

\begin{itemize}
    \item Dron vystoupá do definované výšky pro vzlet.
\end{itemize}

\noindent\textbf{Land}

\begin{itemize}
    \item Dron přistane na místě, kde byl letový režim aktivován.
\end{itemize}

\noindent\textbf{Hold}

\begin{itemize}
    \item Dron se vznáší na GPS pozici v konstantní výšce.
\end{itemize}

\noindent\textbf{Return to launch}

\begin{itemize}
    \item Dron přistane na místě, z kterého vzlétl.
\end{itemize}

\noindent\textbf{Mission}

\begin{itemize}
    \item Dron vykoná předdefinovanou misi, která byla nahrána do řídící. jednotky
\end{itemize}

\noindent\textbf{Follow Me}

\begin{itemize}
    \item Dron automaticky následuje osobu se zařízením, v kterém běží software QGroundControl.
\end{itemize}

\noindent\textbf{Offboard}

\begin{itemize}
    \item Dron se řídí nastavenými hodnotami pozice, rychlosti, nebo natočení poskytovanými z nadřazeného systému (přez MAVLink, nebo \acs{RTPS})
\end{itemize}

%\begin{figure}[!ht]
%    \begin{center}
%        \includegraphics[scale=0.4]{obrazky/fmode}
%    \end{center}
%    \caption[Diagram přepínání mezi letovými režimy]{Diagram přepínání mezi letovými režimy. \cite{PX4docs}}
%    \label{fig:LETREZ}
%\end{figure}


\section{QGround Control}

QGroundControl je software, který poskytuje plnou kontrolu letu a plánování mise pro jakýkoli dron s podporou MAVLink. Jeho primárním cílem je snadné použití pro profesionální uživatele a vývojáře. Veškerý kód je open source, takže je možné přispívat a dál ho vyvíjet \cite{QGround}.

Pomocí QGroundControl je možné nahrát nejnovější PX4, nebo Ardupilot firmware do řídící jednotky, nastavit typ konstrukce dronu, ladit parametry regulace a vytvářet autonomní mise pomocí waypointů. Veškeré nastavení dronu a misí je jednoduché a velmi intuitivní.

Obrázek \ref{fig:QGC} zobrazuje základní obrazovku software QGroundControl.

\begin{figure}[!ht]
    \begin{center}
        \includegraphics[scale=0.47]{obrazky/QG1}
    \end{center}
    \caption[Základní obrazovka QGroundControl]{Základní obrazovka QGroundControl.}
    \label{fig:QGC}
\end{figure}

Na základní obrazovce jsou zobrazeny stavové informace o dronu:

\begin{itemize}
    \item Relativní výška
    \item Azimut
    \item Orientace dronu (pitch, roll)
    \item RSSI (\textit{Received Signal Strength Indication})
    \item Počet připojených GPS satelitů
    \item Procento nabití akumulátoru
    \item Letový mód
\end{itemize}

\subsection{Nastavení konstrukce dronu}

Systém QGroundControl podporuje velké množství typů konstrukcí dronů, letadel, roverů a ponorek. Obrázek \ref{fig:QGC1} zobrazuje všechny podporované typy zařízení, které dokáže systém PX4 ovládat.

\begin{figure}[!ht]
    \begin{center}
        \includegraphics[scale=0.3]{obrazky/QG2}
    \end{center}
    \caption[Podporované typy vozidel systémem PX4]{Podporované typy vozidel systémem PX4.}
    \label{fig:QGC1}
\end{figure}

\subsection{Plánování bezpilotní mise}
\label{subs:planovani}

Software QGroundControl nabízí možnost intuitivního plánování bezpilotních misí. Vlastní misi je možné naplánovat pomocí waypointů, nebo pomocí 3 přednastavených plánů pro bezpilotní mise: \cite{QGround2}

\begin{itemize}
    \item Průzkum prostředí
    \item Skenování koridoru
    \item Skenování konstrukcí
\end{itemize}

\subsubsection{Průzkum prostředí}

Pomocí tohoto plánu se vytvoří mřížkový letový vzor nad polygonální oblastí definovanou uživatelem. Oblast je možné definovat jako mnohoúhelník nebo kruh. Je zde taky možné nastavit mřížku přeletů, výšku nad povrchem jako absolutní, nebo relativní vůči terénu. Program umožňuje nastavení snímkování prostředí s podporou \textit{geotagging}\footnote{Geotagging představuje přidávání geografických metadat k různým médiím jako jsou např.: obrázky.}. Obrázek \ref{fig:QGC2} zobrazuje nastavení autonomní mise s průzkumem prostředí.

\begin{figure}[!ht]
    \begin{center}
        \includegraphics[scale=0.34]{obrazky/QGC3}
    \end{center}
    \caption[Nastavení bezpilotní mise pro průzkum prostředí]{Nastavení bezpilotní mise pro průzkum prostředí.}
    \label{fig:QGC2}
\end{figure}

\subsubsection{Skenování konstrukcí}

Pomocí plánu na skenování konstrukcí je možné naplánovat bezpilotní misi zaměřenou na snímkování svislých povrchů. Snímky se používají na vizuální kontrolu budov, nebo tvorbu 3D modelů konstrukcí. Obrys konstrukce je možné zadat jako mnohoúhelník nebo kruh. Dron bude oblétat celou budovu předem v nastavených výškách tak, aby kamera směřovala vždy na budovu. Po zadání konkrétní kamery, objektivu a rozlišení snímkování [cm/px] si program sám dopočítá vhodnou letovou vzdálenost od budovy a výšku jednotlivých letových vrstev. Na obrázku \ref{fig:QGC3} je zobrazeno nastavení autonomní mise pro skenování konstrukcí.

\begin{figure}[!ht]
    \begin{center}
        \includegraphics[scale=0.34]{obrazky/QGC5}
    \end{center}
    \caption[Nastavení bezpilotní mise pro skenování konstrukcí]{Nastavení bezpilotní mise pro skenování konstrukcí.}
    \label{fig:QGC3}
\end{figure}

\subsubsection{Skenování koridoru}

Letový plán pro skenování koridoru je vhodný pro sledování křivky (například pro průzkum silnice). Je možné si zde nastavit parametry letového vzoru jako jsou výška přeletu a hustota přeletů nad oblastí. Po zadání parametrů kamery a rozlišení snímkování [cm/px] si program sám dopočítá optimální letový vzor. Obrázek \ref{fig:QGC4} zobrazuje nastavení letového plánu pro skenování koridoru.

\begin{figure}[!ht]
    \begin{center}
        \includegraphics[scale=0.34]{obrazky/QGC4}
    \end{center}
    \caption[Nastavení bezpilotní mise pro skenování koridoru]{Nastavení bezpilotní mise pro skenování koridoru.}
    \label{fig:QGC4}
\end{figure}

